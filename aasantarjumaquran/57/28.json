{"text":"26: یہ ان اہل کتاب کا ذکر ہے جو حضور سرور عالم ﷺ پر ایمان لے آئے تھے، ان کے بارے میں سورة قصص (28: 54) میں بھی گزرا ہے کہ ان کو اللہ تعالیٰ دوہرا ثواب عطا فرمائیں گے ؛ کیونکہ انہوں نے حضرت موسیٰ یا حضرت عیسیٰ (علیہما السلام) پر بھی ایمان رکھا، اور حضور اقدس ﷺ پر بھی ایمان لائے۔\n 27: اس کا ایک مطلب یہ ہے کہ وہ نور جہاں تم جاؤگے تمہارے ساتھ رہے گا اور دوسرا مطلب یہ ہے کہ پل صراط پر وہ تمہارے لئے روشنی پیدا کرے گا جس میں تم چل سکوگے۔"}