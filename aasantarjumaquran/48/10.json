{"tafsir":"6: یہ اسی بیعت رضوان کی طرف اشارہ ہے جو حضرت عثمان ؓ کی شہادت کی خبر مشہور ہونے موقع پر آنحضرت ﷺ نے لی تھی جس کا واقعہ سورت کے تعارف میں گذر چکا ہے۔","translation":"اے پیغمبر !) جو لوگ آپ سے بیعت کر رہے ہیں درحقیقت وہ اللہ سے بیعت کررہے ہیں (6)۔ اللہ کا ہاتھ ان کے ہاتھوں پر ہے، اس کے بعد جو کوئی عہد توڑے گا، اس کے عہد کو توڑنے کا وبال اسی پر پڑے گا، اور جو کوئی اس عہد کو پورا کرے گا، جو اس نے اللہ سے کیا ہے تو اللہ اس کو زبردست ثواب عطا کرے گا۔"}